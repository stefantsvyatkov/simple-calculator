#Simple Calculator 1.0 Beta
# Кратки инструкции

## Въведение

	Тази програма представлява простичък десктоп калкулатор за Windows, написан на езика C# и технологията "Windows Forms" на Microsoft. За всеки вид числова операция има отделен бутон с клавишна комбинация за по-лесна работа. Числовите операции, които могат да бъдат извършвани с програмата са:
* Събиране - Alt+П
* Изваждане - Alt+М
* Умножение - Alt+У
* Деление Alt+Д
* Изчисляване на процент от дадено число - Alt+Т

## Лиценз

	Simple Calculator се разпространява под GNU General Public License версия 3. Повече информация можете да намерите [тук.](https://github.com/stefantsvyatkov/simple-calculator/blob/master/LICENSE.md)

## Изтегляне

	Най-новата версия на  Simple Calculator може да бъде изтеглена от [тук.](https://github.com/stefantsvyatkov/simple-calculator/releases)

## Системни изисквания

* Windows 7 или по-нов
* Microsoft .NET Framework 4.6.1
	Ако по някаква причина този компонент не е инсталиран и програмата не се стартира, той може да бъде изтеглен от [тук.](https://download.microsoft.com/download/3/5/9/35980F81-60F4-4DE3-88FC-8F962B97253B/NDP461-KB3102438-Web.exe)

## Първо стартиране

	За да използвате програмата, разархивирайте файла "SimpleCalculator.zip" и отворете "SimpleCalculator.exe". При първото си стартиране калкулаторът показва приветствено съобщение и подканва потребителя да избере езика, на който ще се използва програмата. Към настоящия момент се поддържат английски и български. След избирането на предпочитан език промените се запазват с натискане на Enter или чрез активиране на "ОК" бутона. След това се показва основния прозорец на калкулатора. Първоначалната настройка на програмата се прави само при първо стартиране или възстановяване на настройките по подразбиране, което ще бъде разяснено по-долу.

## Извършване на числови операции

	Това става чрез съответстващите им бутони и/или въвеждане на знаците за тях директно в текстовото поле за числа.

### Пресмятане с бутоните

	За да направим дадено изчисление, първо въвеждаме някакво число, след което активираме някой от бутоните "Плюс", "Минус", "Умножи", "Раздели" или "Процент". Това се осъществява чрез фокусиране върху бутона и натискане на Enter, или клавишната комбинация, която му е определена. Когато застанем на дадена контрола (бутон или текстово поле), екранните четци JAWS и NVDA докладват клавишната комбинация, с която тя се активира.
	След въвеждането на първо число и избор на операция, фокусът се връща в текстовото поле и от нас се очаква да въведем второ число. Накрая активираме бутона "Резултат".
Пример:
	Ако искаме да умножим 5 по 4,8, първо въвеждаме 5, активираме бутона "Умножи", пишем 4,8 и натискаме бутона "Резултат". Той може да бъде активиран по 3 начина:
* чрез придвижване до него с клавиша TAB и натискане на Space
* Чрез натискане на Enter където и да било в програмата
* Чрез комбинацията Alt+Р
	След активирането на този бутон, резултатът от изчислението бива изведен в текстовото поле. Той също би могъл да бъде опериран с други числа до безкрай. Пример:
	От дадено изчисление сме получили 3,1. Можем ако искаме да го умножим по 10, след това да извадим 2 и т. н. За да се изчисли всяка отделна операция е необходимо натискането на бутона "Резултат".

### Пресмятане чрез въвеждане на знаците за числови операции директно в полето за числа

	Програмата позволява въвеждането на знаците за операции директно в текстовото поле, без нуждата от активиране на бутоните за тази цел. Тези знаци са:
* + - събиране
* - - изваждане
* * - умножение
* / - деление
* % - изчисляване на процент
	За да извършим числова операция по този начин правим следното:
	Въвеждаме първо число, след него знак за операция, накрая второ число.
Пример:
	За да умножим 5,3 по 3,8, пишем "5,3*3,8", натискаме Enter и полученият резултат е 20,14. Ако искаме полученото да бъде оперирано с друго число, въвеждаме директно знак за операция и настоящия резултат бива изтрит от полето. След това пишем второ число и отново натискаме Enter. Ако преди оператора има число, калкулаторът ще извърши операция между числата вляво и вдясно от знака.

### Изчисляване на процент

	То се осъществява по следния начин:
Първо въвеждаме желаната процентна стойност, например 20. Натискаме бутона "Процент" и въвеждаме числото, от което искаме да намерим 20%. Ако въведем напр. 200 и натиснем Enter, изведеният резултат ще бъде 40. По-лесният начин е просто да напишем в полето "20%200", натискаме Enter и резултатът е горепосоченият.

## Контекстно меню

	Програмата разполага със собствено контекстно меню, което може да бъде активирано чрез фокусиране върху някоя от контролите и натискане на клавиша Applications. То съдържа следните елементи:
* "Избери език" - извежда прозорец за избор на език. Потвърждаването става с Enter или активиране на "ОК" бутона.
* "Скрий/Покажи бутоните за числови операции" - ако програмата се използва основно чрез въвеждане на знаците за числови операции директно в текстовото поле, бутоните за тях биха могли да се скрият с цел по-лесна работа. Когато те са активни командата е "Скрий бутоните за числови операции", а когато бъдат скрити, текстът й се променя на "Покажи бутоните за числови операции".
* "Отвори помощния файл" - според езика на който се използва програмата отваря настоящия файл с текст на английски или български.
* "Възстанови настройките по подразбиране" - след активирането на тази команда се изисква потвърждение от потребителя. Ако то бъде направено, калкулаторът се връща до състоянието преди първото си стартиране.

### Клавишни комбинации за контекстното меню

	За да бъдат активирани, не е необходимо да е отворено менюто. Те са:
* Ctrl+L - "Избери език"
* Ctrl+R - "Възстанови настройките по подразбиране"
* Ctrl+H - "Отвори помощния файл"
* Ctrl+B - "Скрий/Покажи бутоните за числови операции"

## Докладване на извикването на някои функции

* След активиране на бутона "Резултат", изчислената стойност автоматично се съобщава от екранните четци JAWS и NVDA.
* При извършване на числови операции чрез клавишните комбинации за тях, след натискането им екранният четец докладва действието, което съответства на дадената комбинация.
Примери:
	За Alt+П се съобщава "Плюс", за Alt+М - "Минус" и т. н.
* При показване и скриване на бутоните за числови операции чрез комбинацията Ctrl+B, екранният четец докладва това чрез съобщенията "Бутоните са скрити.", "Бутоните са показани.".

## Забележки

* При неправилна работа с програмата бива извеждано съобщение за грешка, което според случая подканва потребителя да извърши операция или да въведе валидно число.
* Въвеждането на интервали между числата и операторите се третира като невалидно число (извежда се съобщение за грешка и текста в полето бива изтрит).
* Изрази като 3+5*7 не се поддържат и се възприемат като невалидно число. Ако искаме да направим повече пресмятания, след всяка операция активираме бутона "Резултат".
* Натискането на бутона "Изчисти" връща текущата изчислена стойност до тази по подразбиране, която е 0.
* Програмата може да бъде затваряна с клавиша Escape или стандартната комбинация Alt+F4.